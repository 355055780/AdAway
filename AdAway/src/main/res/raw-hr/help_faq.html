<html>
<head></head>
<body>
<h2>Zarada od oglasa</h2>
<p>Postoji nesporazum da ukoliko korisnik nikada ne klika na oglase, tada se blokiranje istih neće negativno financijski odraziti na stranicu ili aplikaciju. To je krivo, budući da developeri isto tako zarađuju novac samim prikazom oglasa. Vaša je stvar hoćete li, ili nećete, blokirati oglase. Osobno ne bih koristio aplikacije koje prikazuju oglase jer smatram da su vrlo iritantne, tako da bez aplikacije za sprječavanje prikaza oglasa aplikacije te vrste ne bih niti instalirao. </p>



<h2>Kako AdAway radi?</h2>
<p>AdAway koristi <a href="http://en.wikipedia.org/wiki/Hosts_file">host datoteku</a> za blokiranje imena hostova koji dostavljaju oglase. Host datoteka može se pronaći u <tt>/system/etc/hosts</tt>, a bilježi imena hostova i IP adrese. Tradicionalan je način definiranja imena hosta uparivanjem s IP adresom, ne oslanjajući se na DNS (Domain Name System). Svi neželjeni hostovi preusmjeravaju se na <tt>127.0.0.1</tt>, što znači da će biti usmjereni na Vaš uređaj.</p>

<h2>Zašto je opcija svakodnevne provjere za osvježavanjima zasivljena?</h2>
<p>Automatska provjera osvježenosti dostupna je samo kada je AdAway instaliran na internu memoriju uređaja. Radi se o ograničenosti Android platforme.</p>

<h2>Zašto moram ponovno pokrenuti Android kako bi se vidjele promjene?</h2>
<p>Java na Androidu ima svoj interni DNS cache. Operacijski sustav će odraziti promjene na hosts datoteci trenutno (moguće provjeriti pomoću pinga u komandnoj liniji), ali je potrebno ponovno pokrenuti Android kako bi se DNS cache Jave osvježio.</p>

<h2>Kako koristiti web server u AdAwayu?</h2>
<p><b>AdAway će isto raditi bez web servera!</b>\n <br/><br/>Možete omogućiti lokalni web server u opcijama AdAwaya kako bi preusmjerio zahtjeve na lokalnu IP adresu <tt>127.0.0.1</tt>. To znači da zahtjevi aplikacije prema serverima za oglase bivaju usmjereni na <tt>127.0.0.1</tt> i odgovara im AdAwayev web server.\n <br/>Neke aplikacije odbijaju izvršavanje kada serveri za oglase nisu dostupni. Ovom metodom postat će opet dostupni, odgovarajući praznom stranicom bez slika.</p>

<h2>Kako mogu onemogućiti/omogućiti pojedine hostove?</h2>
<p>Dodaj imena hostova koje želiš blokiratu u Crnu listu (=Black) pod <i> Your Lists <i>. Uz to, imena hostova koje želiš isključiti iz blokiranja možeš dodati u <i>Whitelist</i> (=White), imena hostova koje želiš preusmjeriti na specifičnu IP adresu pripadaju u <i>Redirection List</i> (=Redirection).</p>

<h2>Gdje mogu naći više izvora za hostove?</h2>
<p>Pogledajte <a href="https://github.com/dschuermann/ad-away/wiki/HostsSources">Listu dodatnih izvora hostova za AdAway</a>.</p>

<h2>Pomozi u prevođenju/prijavi kvarova.</h2>
<p>Molimo posjetite <a href="http://adaway.org">http://adaway.org</a>.</p>
</body>
</html>
